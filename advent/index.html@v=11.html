<!DOCTYPE html>
<html lang="hu" class="no-js">

<head>
<meta charset="utf-8">
<title>InfoC :: Adventi naptár</title>
<meta property="og:title" content="InfoC :: Adventi naptár">
<meta property="og:image" content="/modulz/logo.png">
<meta property="og:description" content="InfoC :: Adventi naptár">
<meta property="og:site_name" content="InfoC – Programozás alapjai I.">
<meta name="description" content="InfoC :: Adventi naptár">
<meta name="keywords" content="bme eet infoc programozás prog1 szoftlab1">
<meta name="robots" content="noarchive">
<meta name="viewport" content="width=device-width, initial-scale=1">
<link rel="shortcut icon" href="../modulz/favicon.ico" id="faviconhref">
<link rel="apple-touch-icon" href="../modulz/logo_touch.png">
<link rel="image_src" href="../modulz/logo.png"> 
<script>var infoc = { onloads: [], onresize: [] };</script>
<link rel="stylesheet" href="../modulz/style/style-vik.css@v10.css">
<link rel="stylesheet" href="../modulz/style/localfonts.css@v10.css">
<script src="../modulz/siteui.js@v10" async></script>
</head>

<body class="doksibody">
<!--[if lt IE 9]>
<blockquote><p>A régi Internet Explorer böngésző, amit használsz, nem támogatott!
Az oldal használatához keress egy <a href="http://browsehappy.com/">jobb, újabb böngészőprogramot</a>!</p></blockquote>
<![endif]-->
<div id="bodycontent">

<nav role="navigation">
<div id="menubg">
<div id="menu" class="shaper dropdown">
<div class="infoc"><a href="../index.html">InfoC</a></div>
<ul>
<li class="al "><a href="index.html@v=11.html#" onclick="menu_click(this)">Infó</a>
<ul>
<li><a href="../index.html">Kezdőlap</a>
<li><a href="../nhf.html">Nagy házi feladat</a>
<li><a href="../elerhetoseg.html">Elérhetőség</a>
</ul>

<li class="al "><a href="index.html@v=11.html#" onclick="menu_click(this)">Tananyag</a>
<ul>
<li class="al "><a href="index.html@v=11.html#" onclick="menu_click(this)">Előadás</a>
<ul>
<li><a href="../ea01.html">1. hét: bevezetés</a>
<li><a href="../ea02.html">2. hét: algoritmusok</a>
<li><a href="../ea03.html">3. hét: tételek, tömbök</a>
<li><a href="../ea04.html">4. hét: függvények, számábrázolás</a>
<li><a href="../ea05.html">5. hét: operátorok, struktúrák</a>
<li><a href="../ea06.html">6. hét: pointerek, állapotgépek</a>
<li><a href="../ea07.html">7. hét: rendezések, rekurzió</a>
<li><a href="../ea08.html">8. hét: dinamikus memóriakezelés</a>
<li><a href="../ea09.html">9. hét: láncolt listák</a>
<li><a href="../ea11.html">11. hét: fájlkezelés, modulok</a>
<li><a href="../ea12.html">12. hét: bináris fák</a>
<li><a href="../ea13.html">13. hét: generikus algoritmusok</a>
<li><a href="../ea14.html">14. hét: nagy program tervezése</a>
</ul>

<li class="al "><a href="index.html@v=11.html#" onclick="menu_click(this)">Gyakorlat</a>
<ul>
<li><a href="../gy01.html">1. hét: tanult algoritmusok</a>
<li><a href="../gy02.html">2. hét: algoritmizálás</a>
<li><a href="../gy03.html">3. hét: egyszerű programok</a>
<li><a href="../gy04.html">4. hét: tételek és tömbök</a>
<li><a href="../gy05.html">5. hét: függvények</a>
<li><a href="../gy06.html">6. hét: származtatott típusok</a>
<li><a href="../gy07.html">7. hét: mutatók használata</a>
<li><a href="../gy08.html">8. hét: rekurzió, állapotgép</a>
<li><a href="../gy09.html">9. hét: dinamikus tömbök</a>
<li><a href="../gy11.html">11. hét: láncolt listák I.</a>
<li><a href="../gy12.html">12. hét: láncolt listák II.</a>
<li><a href="../gy13.html">13. hét: bináris fák</a>
<li><a href="../gy14.html">14. hét: generikus algoritmusok</a>
</ul>

<li class="al "><a href="index.html@v=11.html#" onclick="menu_click(this)">Labor</a>
<ul>
<li><a href="../lab01.html">1. hét: operációs rendszer</a>
<li><a href="../lab02.html">2. hét: fejlesztőkörnyezet használata</a>
<li><a href="../lab03.html">3. hét: egyszerű programok</a>
<li><a href="../lab04.html">4. hét: tömbök</a>
<li><a href="../lab06.html">6. hét: struktúrák és függvények</a>
<li><a href="../lab06sz.html">6. hét, szombat: gyakorlófeladatok</a>
<li><a href="../lab08.html">8. hét: mutatók, sztringek</a>
<li><a href="../lab09.html">9. hét: dinamikus tömbök</a>
<li><a href="../lab10.html">10. hét: rekurzió és állapotgépek</a>
<li><a href="../lab11.html">11. hét: láncolt listák</a>
<li><a href="../lab12.html">12. hét: duplán láncolt listák</a>
<li><a href="../lab13.html">13. hét: bináris fák</a>
<li><a href="../lab14.html">14. hét: labirintus játék</a>
</ul>

<li class="al "><a href="index.html@v=11.html#" onclick="menu_click(this)">Példatár</a>
<ul>
<li><a href="../f01.html">1. hét: egyszerű programok</a>
<li><a href="../f02.html">2. hét: vezérlési szerkezetek</a>
<li><a href="../f03.html">3. hét: logika, sorozatok, tömbök</a>
<li><a href="../f04.html">4. hét: számábrázolás, bitek, függvények</a>
<li><a href="../f05.html">5. hét: operátorok, struktúrák</a>
<li><a href="../f06.html">6. hét: pointerek, sztringek, állapotgépek</a>
<li><a href="../f07.html">7. hét: rendezések, rekurzió</a>
<li><a href="../f08.html">8. hét: dinamikus memóriakezelés</a>
<li><a href="../f09.html">9. hét: láncolt listák</a>
<li><a href="../f11.html">11. hét: parancssor, fájlkezelés, modulok</a>
<li><a href="../f12.html">12. hét: bináris fák, többszörös indirekció</a>
<li><a href="../f13.html">13. hét: generikus algoritmusok</a>
</ul>

</ul>

<li class="al "><a href="index.html@v=11.html#" onclick="menu_click(this)">Segédlet</a>
<ul>
<li><a href="../jegyzet.html">Jegyzet és puska</a>
<li><a href="../fejlesztokornyezet.html">Fejlesztőkörnyezetek</a>
<li><a href="../stilus.html">Kódolási stílus</a>
<li><a href="../tanacsok.html">Tanácsok a tanuláshoz</a>
<li><a href="../debugmalloc.html">Debugmalloc</a>
<li><a href="../mintanhf.html">NHF minta</a>
</ul>

<li class="al "><a href="index.html@v=11.html#" onclick="menu_click(this)">Extrák</a>
<ul>
<li class="al "><a href="index.html@v=11.html#" onclick="menu_click(this)">Szorgalmik, versenyek</a>
<ul>
<li><a href="../nhfszepsegverseny2014.html">NHF szépségverseny 2014</a>
<li><a href="../nhfszepsegverseny2013.html">NHF szépségverseny 2013</a>
<li><a href="../nhfszepsegverseny2012.html">NHF szépségverseny 2012</a>
<li><a href="../orak.html">SVG óra galéria</a>
<li><a href="../angrybirds.html">SVG Angry Birds</a>
</ul>

<li class="al "><a href="index.html@v=11.html#" onclick="menu_click(this)">Elmélet</a>
<ul>
<li><a href="../turing.html">Mit tud a számítógép?</a>
<li><a href="../bf.html">BF</a>
<li><a href="../bitturmix.html">Bitturmix</a>
<li><a href="../labirintus.html">Labirintusok</a>
<li><a href="../tripla.html">Tripla indirekció</a>
</ul>

<li class="al "><a href="index.html@v=11.html#" onclick="menu_click(this)">Gyakorlat</a>
<ul>
<li><a href="../karakterkodolas.html">Karakterkódolások</a>
<li><a href="../strlcpy.html">Kulturált sztringmásoló</a>
<li><a href="../internet.html">Internet</a>
</ul>

<li class="al "><a href="index.html@v=11.html#" onclick="menu_click(this)">Grafika</a>
<ul>
<li><a href="../sdl.html">SDL grafika</a>
<li><a href="../sdl_telepito.html">SDL telepítés</a>
<li><a href="../fa.html">Fák rajzolása</a>
<li><a href="../lathatatlan.html">Láthatatlan zongorista</a>
</ul>

<li class="al "><a href="index.html@v=11.html#" onclick="menu_click(this)">Nyelvészet</a>
<ul>
<li><a href="../mondatelemzo.html">Mondatelemző</a>
<li><a href="../kifejezesek.html">Kifejezések</a>
<li><a href="../derivalas.html">Deriválás</a>
<li><a href="../ast_epit.html">AST: szintaxisfák</a>
<li><a href="../ast_epit_copa.html">AST: értékadás I.</a>
<li><a href="../ast_epit_parameteres.html">AST: értékadás II.</a>
</ul>

<li><a href="../advent.html">Adventi naptár</a>
</ul>

</ul>
</div>
</div>
</nav>

<main role="main">
<div id="doksi" class="shaper">
<section id="0">
<div class="slide" id="slide_0">
<div class="float" style="margin-top: 0.25em; margin-bottom: 0;"><a href="../advent.html">&larr; vissza</a></div>
<h1 class="eloadascim">Adventi naptár</h1>
<h2>Rendezett tömbök – egy érdekes jelenség</h2>

<p>Az előadáson szerepelt, hogy a rendezett tömbökön több műveletet is gyorsan 
tudunk csinálni: egy adat elérése O(1) időben történik, mint a tömböknél mindig, 
és a keresések is O(n)-ről O(log n)-re gyorsulnak. Persze, hiszen bináris keresést
alkalmazhatunk, amely minden lépésben kizárja a tömb egyik felét. Nem egyesével 
kell megkeresnünk a szükséges elemet, hanem mindig megfelezhetjük a vizsgálandó 
részt.

<p>Ami ennél érdekesebb, hogy a tömb elemeinek összegzése is gyorsabbá válhat a 
rendezéstől.

<p>Micsoda?! Nem mindegy az összegzésnél, milyen sorrendben vannak?! Úgyis fel 
kell dolgozni az összes elemet, nem? Nézzünk meg egy furcsa példát, ahol nem 
mindegy az összegzésénél a sorrend!





<nav><div id="tartalom">
<h3>Tartalom</h3>
<ol>
<li><a href="index.html@v=11.html#1">A program</a>
<li><a href="index.html@v=11.html#2">A futószalag</a>
<li><a href="index.html@v=11.html#3">A konkrét eset</a>
<li><a href="index.html@v=11.html#4">Ugyanez optimalizálva</a>
</ol>
</div>
</nav>
</div>
</section>
<section id="1">
<div class="slide" id="slide_1">
<div class="slideheader">
<h2><span class="oldalszam">1</span>A program</h2>
</div>

<p>Adott az alábbi program. Ez generál egy 0&hellip;199 véletlenszámokból álló tömböt, amelynek 
elemeit, ha kisebbek 100-nál, összegzi. Ezt az összegzést pedig 50000-szer csinálja meg. Oké, 
elvégezhetnénk az egészet egy szorzással, meg lehet, hogy a változó túlcsordul, de nem is ez a 
lényeg: a lényeg az az, hogy mennyi ideig fut a program.

<pre class="brush: c "  >
#include &lt;stdio.h&gt;
#include &lt;stdlib.h&gt;
#include &lt;time.h&gt;

int bajtcmp(void const *vb1, void const *vb2) {
    unsigned char b1 = *(unsigned char *)vb1;
    unsigned char b2 = *(unsigned char *)vb2;
    if (b1&lt;b2) return -1;
    if (b1&gt;b2) return +1;
    return 0;
}

int main(void) {
    enum { MERET = 32768, HANYSZOR = 50000 };
    unsigned char tomb[MERET];
    int i, j, sum;
    clock_t mettol, meddig;

    /* random számokkal tele */
    for (i = 0; i &lt; MERET; ++i)
        tomb[i] = rand() % 200;

    /* rendezzük, vagy nem? */
    qsort(tomb, MERET, sizeof(tomb[0]), bajtcmp);

    /* összegezzük a 100-nál kisebbeket egy csomószor */
    mettol = clock();
    sum = 0;
    for (j = 0; j &lt; HANYSZOR; ++j)
        for (i = 0; i &lt; MERET; ++i)
            if (tomb[i] &lt; 100)
                sum += tomb[i];
    meddig = clock();

    /* mennyi ideig tartott? */
    printf(&quot;%g masodperc.\n&quot;, (meddig-mettol)/(double)CLOCKS_PER_SEC);

    return 0;
}</pre>

<p>Amint most ezt írom, a gépemen optimalizálás nélkül fordítva a programot (Code::Blocks/GCC:
-O0 paraméter a fordítónak), a rendezett tömböt 6,38 másodperc alatt lehet összegezni. A
<code>qsort()</code> kitörlésével rendezetlen marad a tömb, ilyenkor a futásidő 16,22 másodperc. Tehát 
két és félszer lassabb.

<p class="megjegyzes">Az optimalizálást itt ki kell kapcsolni, mert egy jó fordító észreveszi,
hogy a ciklusban tulajdonképp nem csinálunk semmit, vagyis hát azt, hogy rengetegszer csináljuk meg ugyanazt.

<p>Mi is történik itt? Tudja a fordító, hogy rendezett a tömb, és aszerint optimalizálná a 
programot? Ne találgassunk, nézzük meg a lefordított kódot (GCC -S paraméter), abból is a belső 
ciklushoz tartozó spagettis részt. Ez nem annyira szörnyű, mint amilyennek elsőre kinéz, 
felismerhető benne a ciklus:

<div class="sticky">csak erős<br>idegzetűeknek</div>
<pre class="screenshot sorsurit11">
    movl    $0, -32812(%rbp)        ; i = 0
    jmp .L9                         ; ugrás L9-hez
.L11:
    movl    -32812(%rbp), %eax      ; i index a memóriából
    cltq
    movzbl  -32784(%rbp,%rax), %eax ; bájt olvasása a tömbből (move)

    cmpb    $99, %al                ; összehasonlítás 99-cel
    ja  .L10                        ; ugrás, ha nagyobb (jump if above)

    movl    -32812(%rbp), %eax      ; i index a memóriából (megint)
    cltq
    movzbl  -32784(%rbp,%rax), %eax ; bájt olvasása (megint)
    movzbl  %al, %eax
    addl    %eax, -32804(%rbp)      ; sum növelése
.L10:
    addl    $1, -32812(%rbp)        ; i++
.L9:
    cmpl    $32767, -32812(%rbp)    ; összehasonlítás 32767-tel (compare)
    jle .L11                        ; ugrás, ha kisebb vagy egyenlő
                                    ; (jump if less or equal)
</pre>

<p>Láthatóan semmit nem optimalizált a fordító: még a <code>tomb[i]</code>szám kiolvasását a 
memóriából is kétszer tette meg, pedig igazán elég lenne ezt a drága műveletet egyszer elvégezni.

<p>Hol van itt a turpisság, mitől gyorsabb ez a program, ha rendezett a tömb? Mint kiderül: a 
turpisság a hardverben van. A processzor jön rá, hogy a tömb rendezett. Vagy ha arra nem is, 
valami másra. De hol, és főleg: hogyan?





</div>
</section>
<section id="2">
<div class="slide" id="slide_2">
<div class="slideheader">
<h2><span class="oldalszam">2</span>A futószalag</h2>
</div>

<div class="sticky">Egy kis Digit és<br>Számítógép architektúrák</div>
<p>A processzor számára egy utasítás feldolgozása több lépésből áll. Ezek közül
a legfontosabbak a következők:

<ol>
    <li>Az utasítás beolvasása a memóriából.
    <li>Az utasítás dekódolása: ez lényegében az utasítást végrehajtó áramköri
        rész kiválasztását jelenti.
    <li>A művelet elvégzése (számítás).
    <li>Az eredmény cél helyre írása.
</ol>

<p>Például egy összeadásnál a dekódolás a bitenkénti, kettes számrendszerbeli összeadó áramköri 
rész aktiválását jelenti; a művelet elvégzése pedig azt, hogy megvárjuk, amíg az összeadást végző
kombinációs hálózat elvégzi a dolgát. Az egyes utasítások végrehajtása sorban történik, egymást
bevárják:

<img src="advent11-nopipeline.svg" class="kozep" style="height: 14em;">

<p>Arra a dologra jöttek rá a processzorok tervezői ezzel kapcsolatban, hogy bár az egyes 
utasítások részműveletei egymásra épülnek, de az egymás utáni utasításoknál, mint nagyobb 
egységeknél, ez nem feltétlenül van így. Például amíg a dekódolás és a számítás történik, addig a
memóriának semmi dolga nincsen. A beolvasás és az eredmény írása alatt pedig a dekódoló és a 
műveletvégző áramköri részlet áll tétlenül. Ez a holt idő csökkenthető, ha futószalagon (vagy 
inkább csővezeték? az angol neve pipeline) próbáljuk feldolgozni az utasításokat: amíg az előző 
utasítás számítás részművelete történik, addig beolvashatjuk a következő utasítást a memóriából. 
Így mire az egyik utasítás befejeződik, a következő már dekódolva is lehet. Ehhez jó bonyolult 
áramkörök kellenek, de megoldható.

<p>Mivel az utasítások elvégzése ilyenkor egymással átlapoltan történik, a processzor sokkal 
gyorsabb lehet. Láthatóan a fenti négy utasításhoz az eredeti felénél is kevesebb időre van szükség:

<img src="advent11-pipeline.svg" class="kozep" style="height: 14em;">

<p>A mai processzorokban ezt olyannyira tökélyre fejlesztették, hogy nem négy, hanem akár 10-20 
apró lépésre is bontják az utasítások feldolgozását. Minél kisebbek a lépések, annál 
hatékonyabban lehet átlapolni a végrehajtásukat.

<p>Gond csak egy esetben van: a feltételes ugró utasításoknál (ja – jump if above, jle – jump if
less or equal stb.) Ezeknél ugyanis az utasításban tárolt művelet végrehajtásáig (a feltétel
kiértékeléséig) nem lehet tudni, hogy melyik lesz a következő utasítás. Még a memóriacímét sem
tudja megmondani a processzor: ha kiderül, hogy nem kell ugrani, akkor a következő címről,
ha pedig ugrani kell, akkor valahonnan egészen máshonnan kell venni a következő utasítást jelző bájtot.
Ilyenkor a futószalag megakad. Ez nem kevés időveszteséget jelent a négy lépésből álló futószalag
esetében sem, hát még akkor, ha több elemből állna!

<img src="advent11-ugras.svg" class="kozep" style="height: 14em;">

<p>Mit lehet itt tenni? Hát, lehet például tippelni. Elkezdeni a következő utasítást végrehajtani,
amelyik akkor jönne, ha nem kellene ugrani. Vagy azt, amelyik akkor jönne, ha kellene ugrani. 
Ha helyes volt a tipp, szerencsénk van: a futószalag nem akad meg. Ha helytelen, az sem nagy gond.
A félig végrehajtott utasítás eredményét el kell dobni, és folytatni a programot a megfelelő 
helyen. (Például ha kiderül, hogy nem a kiválasztott összeadó utasítás jött volna, az összeadás 
eredményét nem kell visszaírni a memóriába.)

<p>Ezt is csinálják a mai processzorok. Hogy mindez még hatékony is legyen, megpróbálják
kitalálni azt, hogy egy ugrás be fog-e következni (ugrás előrejelzés – branch prediction). Minél
nagyobb arányban sikerül ez, annál nagyobb a nyereség. A modern processzorok ugrás
előrejelzői 90% feletti találati aránnyal dolgoznak: a programkód vizsgálatával, és egy ciklusmag
párszori végrehajtása után szinte teljes biztonsággal előre tudják jelezni egy ugró utasítás
feldolgozásának már egy egészen korai fázisában, hogy be fog-e következni az ugrás, vagy nem.

<img src="advent11-allapot.svg" class="kozep" style="height: 13em;">

<p>Egy egyszerű előrejelző állapotgéppel is megvalósítható, minden ismert ugráshoz hozzárendelve
a fenti állapotgépet. Ez annyira egyszerű, inkább egy számlálóként gondolhatunk rá: az
értéke ugrásnál növekszik (legfeljebb 3-ig), nem ugrásnál csökken (legfeljebb 0-ig). Ha van egy ugrás
a kódban, amely általában bekövetkezik, és csak ritkán nem, az állapotgép a kék állapotok
körül fog tartozkodni; ha fordítva, akkor meg a sárgák körül lépked. A kékeknél ugrást jósol,
a sárgáknál nem ugrást.

<p>Ettől gyorsabb a program a rendezett tömbön.




</div>
</section>
<section id="3">
<div class="slide" id="slide_3">
<div class="slideheader">
<h2><span class="oldalszam">3</span>A konkrét eset</h2>
</div>

<p>A számok összegzéséhez szükséges időt ez az utasítás határozza meg:

<pre class="brush: c "  >
if (tomb[i] &lt; 100)
    sum += tomb[i];</pre>

<p>Ha rendezetlen a tömb, az egyes számok hol 100 alatt vannak, hol felette –
a feltétel teljesen véletlenszerűen értékelődik ki igazra vagy hamisra:

<pre>
183  86 177 115 193 135 186  92  49  21 162  27  90  59 163 126 140  26 172 136
 H   I   H   H   H   H   H   I   I   I   H   I   I   I   H   H   H   I   H   H
</pre>

<p>Ezzel az ugrást előrejelző áramkör nem tud mit kezdeni – a véletlenszámok
nem jósolhatóak. A találati aránya nem lesz jobb 50%-nál, annál, mintha teljesen
véletlenszerűen tippelte volna be, hogy kell-e ugrani vagy nem.
Viszont ha a tömb rendezett, a feltétel eredménye:

<pre>
 21  26  27  49  59  86  90  92 115 126 135 136 140 162 163 172 177 183 186 193
 I   I   I   I   I   I   I   I   H   H   H   H   H   H   H   H   H   H   H   H
</pre>

<p>Egy ilyen mintát még a legegyszerűbb előrejelzők is felismernek. Az első néhány
iteráció után megtanulják, hogy a feltétel igazra értékelődik ki, és onnantól 
kezdve ez a tipp csomó ideig be is jön. Aztán hibáznak egy párat, és megtanulják 
azt, hogy a feltétel hamisra szokott kiértékelődni, és a tömb maradék részében azt
tippelik. Mivel ilyenkor az utasítások végrehajtása sokkal többször át tud 
lapolódni, mint abban az esetben, amikor az előrejelző folyton hibázik, a program 
gyorsabb lesz. A fenti, erre kihegyezett programban az ugrás helyes előrejelzése 
154%-os gyorsulást, azaz 254%-os sebességet eredményez!




</div>
</section>
<section id="4">
<div class="slide" id="slide_4">
<div class="slideheader">
<h2><span class="oldalszam">4</span>Ugyanez optimalizálva</h2>
</div>

<p>Ha már itt tartunk, nézzük meg, mit csinál a fordító a programból akkor, ha arra
kérjük, optimalizálja a programunkat. A gépóra két lekérdezése körüli rész:

<pre class="brush: c "  >
mettol = clock();
sum = 0;
for (j = 0; j &lt; HANYSZOR; ++j)
    for (i = 0; i &lt; MERET; ++i)
        sum += tomb[i] &lt; 100 ? tomb[i] : 0;
meddig = clock();
printf(&quot;%g masodperc.\n&quot;, (meddig-mettol)/(double)CLOCKS_PER_SEC);</pre>

<p>Lefordítva így néz ki (a <code>call clock</code> függvényhívásról megismerni):

<pre class="screenshot">
call	clock           ; clock() függvény hívása
movq	%rax, %rbx      ; visszatérési érték elmentése
call	clock           ; clock() függvény újbóli hibása
subq	%rbx, %rax      ; kivonás (ez már a mettől-meddig része)
</pre>

<p>Eltűnt a ciklus! Ja, hát kérem – mondta a fordító – ha a <code>sum</code> értéke
úgysincs használva a program többi részében, minek kiszámolni azt?
</div>
</section>
</div>
</main>

<nav role="navigation">
<a href="index.html@v=11.html#menu" id="scrolltotop"></a>
</nav>

<footer role="contentinfo">
<div id="footer" class="shaper">
<a href="../index.html"><img src="../modulz/logo.png" id="footerlogo" alt="Logo"></a>
<div>InfoC – Programozás alapjai I.</div>
<div class="csakkepernyon"><a href="../index.html">főoldal</a> · <a href="../elerhetoseg.html">elérhetőség</a> · <a href="https://www.facebook.com/infoceetbmehu">facebook</a></div>
<div class="csaknyomtatasban">Kérjük, az oldalak kinyomtatása előtt gondolj a környezetre.</div>
BME EET, 2009-2014.</div>
</footer>

</div>
</body>

</html>
